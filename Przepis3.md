# Cistao na pizzę

Sekretem najlepszych przepisów na ciasto do pizzy włoskiej jest dobrej jakości mąka pszenna, odpowiednia ilość drożdży oraz wyrabianie i wyrastanie ciasta. Poznaj mój przepis na idealne ciasto na pizzę.

Z tej porcji wychodzą dwie cienkie lub jedna duża i gruba pizza. Jest to uniwersalny przepis na ciasto drożdżowe do wytrawnych wypieków. Możesz z niego upiec domową pizzę, chleb pszenny, bułeczki śniadaniowe, drożdżowe paluchy chlebowe, czy domową focaccia.

Czas przygotowania: 15 minut
Czas wyrastania: 1 godzina 30 minut
Liczba porcji: 1 duża lub 2 mniejsze pizze

Dieta: wegańska, wegetariańska

Składniki:
ponad 2,5 szklanki mąki pszennej - najlepiej typ. 00* - 450 g
1 szklanka ciepłej wody - 250 ml
łyżka oliwy
płaska łyżeczka suchych drożdży
płaska łyżeczka soli
płaska łyżeczka cukru
Ciasto na pizze
Szklanka ma u mnie pojemność 250 ml.

*„Tipo 00” – jest to włoskie oznaczenie na mąkę pszenną, bardzo drobno zmieloną. Taka mąka zawiera więcej glutenu, dzięki czemu ciasto jest bardzo elastyczne i łatwiejsze w wyrabianiu. Mąka o oznaczeniu typ. 00 najbardziej zbliżona jest do mąki pszennej tortowej typ. 400 i 450.  Mąka pszenna typ 550 (mąka luksusowa) też się nada.. Jeśli się tylko chce, pizza wychodzi bardzo cienka.

Aby sprawdzić, czy Twoje drożdże suche są aktywne, trzeba wcześniej odlać odrobinę ciepłej wody ze szklanki. Następnie należy dodać łyżeczkę mąki oraz cukru ze składników z przepisu. Całość rozetrzeć i zostawić na 10 minut w ciepłym miejscu. Po tym czasie zaczyn powinien zacząć się buzować i pienić. Jeśli drożdże pracują prawidłowo zawartość szklanki dodaj do miski z resztą składników na ciasto.

Pizza przepis
W dużej misce umieść wszystkie składniki. Ciasto wyrabiaj ręcznie lub mikserem z hakami do ciasta drożdżowego przez minimum 10-15 minut. Powinna powstać z niego zwarta kula odchodząca w całości od brzegów miski. Długie wyrabianie ciasta jest w tym przepisie kluczowe.

Kulę ciasta zostaw w misce przykrytej wilgotną ściereczką na 60 minut. Miskę z ciastem umieszczam często w lekko nagrzanym piekarniku. Ustawiam wcześniej temperaturę do 35 stopni i po kilku minutach wyłączam piekarnik i umieszczam w cieple miskę z ciastem do wyrośnięcia. Po godzinie ciasto powinno potroić swoją objętość. 

Po tym czasie wyjmij ciasto na blat lekko obsypany mąką i wyrabiaj kilka minut. Ciasto jest gotowe do wałkowania lub rozciągania pod pizzę, chleb, bułki i inne wypieki drożdżowe wytrawne. Po uformowaniu wybranego wypieku należy odstawić ciasto do ponownego wyrośnięcia na maksymalnie 30 minut. 

Jak przygotować pizzę w wersji podstawowej:
Jeśli planujesz z ciasta upiec pizzę, to w wersji podstawowej po pierwszym wyrośnięciu rozciągnij ciasto pod wybrany kształt pizzy (możesz je też rozwałkować) i odstaw na 20 minut do ponownego wyrośnięcia. Następnie zacznij nagrzewać piekarnik - minimum 250 stopni.

Wyrośnięte ciasto gotowe do formowania pizzy.

W trakcie nagrzewania pieca na pizzę wyłóż wybrane składniki: sos pomidorowy oraz kawałki sera mozzarella i inne dodatki wybrane przez Ciebie. Gotową pizzę umieść na w nagrzanym piecu, na środkowej półce i piecz:

10-12 minut - ciasto cienkie
12-15 minut - ciasto grube

Z innych tradycyjnych i pysznych włoskich dań polecam oryginalny przepis lazania oraz carbonara. Alternatywą dla pizzy będzie też prosta, ale równie pyszna foccacia.
Na deser to warto przygotować za to panna cotta.
Smacznego!



